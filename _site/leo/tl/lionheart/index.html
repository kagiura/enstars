<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.7.1 -->
<title>lionheart | tsukina.ga/leo</title>
<meta name="generator" content="Jekyll v4.2.0" />
<meta property="og:title" content="lionheart" />
<meta name="author" content="kyuu" />
<meta property="og:locale" content="en_US" />
<meta name="description" content="ผมเคยถามอยู่นะว่าทำไมเจ้านั่นถึงไม่ชอบโมทซาร์ท" />
<meta property="og:description" content="ผมเคยถามอยู่นะว่าทำไมเจ้านั่นถึงไม่ชอบโมทซาร์ท" />
<link rel="canonical" href="https://tsukina.ga/leo/tl/lionheart/" />
<meta property="og:url" content="https://tsukina.ga/leo/tl/lionheart/" />
<meta property="og:site_name" content="tsukina.ga/leo" />
<meta property="og:type" content="article" />
<meta property="article:published_time" content="2021-08-17T00:00:00+07:00" />
<meta name="twitter:card" content="summary" />
<meta property="twitter:title" content="lionheart" />
<script type="application/ld+json">
{"url":"https://tsukina.ga/leo/tl/lionheart/","headline":"lionheart","dateModified":"2021-08-17T00:00:00+07:00","datePublished":"2021-08-17T00:00:00+07:00","publisher":{"@type":"Organization","logo":{"@type":"ImageObject","url":"https://tsukina.ga/leo/github/mstile-150x150.png/"},"name":"kyuu"},"mainEntityOfPage":{"@type":"WebPage","@id":"https://tsukina.ga/leo/tl/lionheart/"},"author":{"@type":"Person","name":"kyuu"},"description":"ผมเคยถามอยู่นะว่าทำไมเจ้านั่นถึงไม่ชอบโมทซาร์ท","@type":"BlogPosting","@context":"https://schema.org"}</script>
<!-- End Jekyll SEO tag -->
<link rel="stylesheet" href="/assets/css/style.css"><link type="application/atom+xml" rel="alternate" href="https://tsukina.ga/feed.xml" title="tsukina.ga/leo" />
</head>
<body><header class="site-header">

  <div class="wrapper"><a class="site-title" rel="author" href="/leo/tl">tsukina.ga/leo</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"><a class="page-link" href="/leo/tl/about/">about</a></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header">
    <h1 class="post-title p-name" itemprop="name headline">lionheart</h1>
    <p class="post-meta"><time class="dt-published" datetime="2021-08-17T00:00:00+07:00" itemprop="datePublished">
        Aug 17, 2021
      </time>• 
          <span itemprop="author" itemscope itemtype="http://schema.org/Person">
            <span class="p-author h-card" itemprop="name">kyuu</span></span></p>
  </header>

  <div class="post-content e-content" itemprop="articleBody">
    <p class="hidden">ผมเคยถามอยู่นะว่าทำไมเจ้านั่นถึงไม่ชอบโมทซาร์ท</p>

<blockquote class="notice">
  <p><strong>This translation is a retranslation</strong> <br /> Translation errors may be apparent. Retranslation is not allowed. See <a href="/leo/tl/about">about</a> for more information</p>

  <p><strong>การแปลนี้เป็นการแปลจากภาษาอังกฤษ</strong> <br /> อาจมีข้อผิดพลาดในการแปลที่ไม่ตรงกับต้นฉบับภาษาญี่ปุ่น ห้ามนำไปใช้แปลซ้ำ <a href="/leo/tl/about">ข้อมูลเพิ่มเติม</a></p>
</blockquote>

<blockquote class="notice">
  <p><strong>This translation is unproofed</strong> <br /> I know no one please help if you’re interested (contact me on my twitter, link on <a href="/leo/tl/about">about page</a>)</p>

  <p><strong>การแปลนีไม่ได้พิสูจน์อักษร</strong> <br /> อาจมีข้อผิดพลาดในการแปลหรือภาษาไม่ลื่นไหลมาก <a href="/leo/tl/about">ถ้าสนใจช่วยพิสูจน์อักษร ติดต่อมาหน่อยนะครับ ;v;</a></p>
</blockquote>

<p>ผมเคยถามอยู่นะว่าทำไมเจ้านั่นถึงไม่ชอบโมทซาร์ท</p>

<p>ก็ไม่ได้ว่าสนใจขนาด<em>นั้น</em>หรอก</p>

<p>แต่เห็นเป็นคนพูดตรง ๆ ไม่ค่อยสนใจใคร จริงๆ หมอนั่นก็ไม่ค่อยนินทาใครเท่าไหร่นะ ขนาดคนอย่างผมยังสรรหาคำพูดดี ๆ มาให้ได้เลย ถึงจะแค่คำพื้น ๆ พวก “เจ๋งสุด ๆ ไปเลย” “สุดยอด!” พวกนั้นน่ะ</p>

<p>ถ้าจะพูดว่าไม่ชอบใครละก็ คงจะต้องไม่ชอบ—ไม่สิ เกลียดคนนั้นไปเลยล่ะ ขนาดถึงขั้นคนที่ไม่รู้เรื่องอะไรเลย หรือเป็นตัวร้ายหลุดมาจากละคร ปกติก็เห็นสรรหาข้อดีในตัวคนออกมาได้ตลอด</p>

<p>แต่จริง ๆ มันก็เป็นจุดอ่อนของหมอนั่นอยู่เหมือนกันนะ</p>

<p>“อืม ถ้าถามว่าทำไมไม่ชอบโมทซาร์ทเหรอ”</p>

<p>หลังเลิกเรียนที่ยูเมโนะซากิ ในห้องเรียนที่ว่างเปล่า ห้องนั้นที่ยึดเป็นห้องซ้อมแล้วดันโต๊ะไปข้างหลังนั้นน่ะ—</p>

<p>“ก็แค่ไม่ชอบเป็นคน ๆ ไป ไม่ได้มีสาเหตุอะไรหรอก”</p>

<p>พูดอะไรก็ไม่ค่อยรู้เรื่องอยู่แล้ว หมอนั่น — สึกินากะ เลโอ — ก็ทำหน้าบึ้งใส่อีก นอกจากจะดูเป็นเด็กแล้ว ยังทำตัวเป็นเด็กอีกนะ</p>

<p>ถ้าลองถามบางคน อาจจะมองว่าหมอนั่นเป็นผู้หญิงก็ได้ หุ่นตัวเล็ก ๆ หน่อย แต่ก็หน้าตาไม่แย่นะ น่าแปลกใจว่าถึงจะตัวผอม ก็ไม่ได้ดูปวกเปียก เหมือนสัตว์ตัวเล็กตัวนึง แต่ก็ไม่ถึงประเภทสัตว์กินเนื้อหรอก</p>

<p>แสงแดดช่วงเย็นส่องเข้ามาผ่านหน้าต่าง สะท้อนกับผมสีแสดมัดปลายไว้หลวม ๆ ตัวลงไปนอนนิ่งอยู่บนพื้น</p>

<p>หมอนั่นน่ะเหมือนสัตว์ที่ยังไม่มีใครมาเจอ ปอยผมที่ปลายนี่กวัดแกว่งเหมือนหางเลย — น่ารำคาญชะมัด อยู่ที่ไหนหมอนั่นก็ทำเหมือนอยู่บ้านตลอด ตรงข้ามกับตัวเราที่ทำตัวไม่ค่อยถูกเวลาอยู่ที่อื่นเลย</p>

<p>เหมือนหมอนั่นจะได้ “inspiration” มาจากไหนไม่รู้ระหว่างเปลี่ยนชุดตัวเอง… แล้วก็ลงไปนอนแต่งเพลงบนพื้นซะแล้ว ชุดยังถอดไม่เสร็จเลย</p>

<p>ห้องเรียนก็เป็นห้องที่ไม่ได้ใช้ ไม่ค่อยจะได้ทำความสะอาดเท่าไหร่ ลงไปนอนกลิ้งบนพื้นเสื้อก็เลอะหมดสิ พอเห็นก็รำคาญ เหยียบไปบนตัวหมอนั่นนั่นแหละ</p>

<p>ก็ไม่ได้ว่าไม่เคารพนะ แต่เรื่องนี้นี่ไม่ไหวจริง ๆ รู้สึกเหมือนเด็ก 2 ขวบที่กลายมาเป็นเด็กม. ปลายซะมากกว่า — พ่อแม่เป็นคนยังไงละนั่น? ยิ่งชุด Knights เป็นสีขาวซะส่วนใหญ่ ไปนอนกลิ้งอย่างนั้นก็เลอะหมดสิ</p>

<p>“โมทซาร์ท”</p>

<p>ไม่สนใจที่เหยียบอยู่รึไง นอนทำหน้าบึ้งอย่างนั้น</p>

<p>“ก็เห็นเค้าบอกกันว่าโมทซาร์ทแค่แต่งเพลงเอาเงินนี่นา ก็คงเป็นเหตุผลที่เกลียดเค้า…ล่ะมั้ง”</p>

<p>“มันก็แค่เรื่องเล่าไม่ใช่รึไง ก็แค่คู่แข่งปล่อยข่าวมั่วไปเรื่อย แถมอีกอย่าง สมัยนั้นเป็นนักแต่งเพลงไม่ได้ง่ายหรอกนะ ถ้าคิดอย่างนั้นนักแต่งเพลงก็แต่แต่งเพลงเอาเงินหมดล่ะสิ เมื่อก่อนใครจะมานอนกลิ้งแต่งเพลงเป็นงานอดิเรกแบบนายได้ล่ะ”</p>

<p>ยิ้มแห้ง ๆ พลางพยายามนึกถึงเรื่องที่เรียน ทำไมต้องมานั่งปกป้องนักเพลงเพลงสมัยโบราณที่แทบจะไม่รู้อะไรเลยด้วยนะ…? ไร้สาระชะมัด</p>

<p>“แล้วมันเกี่ยวอะไรเนี่ย”</p>

<p>“นี่ เซน้ะ ห้ามพูดว่ามันไม่เกี่ยวนะ”</p>

<p>ชื่อก็พูดดี ๆ ไม่เป็น<sup id="fnref:1" role="doc-noteref"><a href="#fn:1" class="footnote" rel="footnote">1</a></sup> เลโอเงยหน้ามามอง ทำหน้าหงอยใส่</p>

<p>“ทุกอย่างมันเกี่ยวหมดแหละ”</p>

<p>“หืม? ก็นั่นมันวิธีที่นายมองโลกนี่นา อย่าเอามุมมองนายมาอัดใส่กันอย่างนี้สิ”</p>

<p>“ยิ่งนายพูดแง่ลบเท่าไหร่นายก็แย่ลงเท่านั้นนะ คำแย่ ๆ ยิ่งพูดก็ยิ่งย้อนเข้าตัวนาย อย่าประมาทเรื่องคำพูดล่ะ ฟังฉันไว้ด้วย คำสั่งของโอซามะ<sup id="fnref:2" role="doc-noteref"><a href="#fn:2" class="footnote" rel="footnote">2</a></sup>เด็ดขาดนะ ~♪”</p>

<p>พูดเล่น ๆ อยู่ดี ๆ ก็นิ่งไป แล้วก็ดิ้นไปมา</p>

<p>“ค-ว้าา<sup id="fnref:3" role="doc-noteref"><a href="#fn:3" class="footnote" rel="footnote">3</a></sup> ใครเรียกฉันว่า “โอซามะ” นะ…!?”</p>

<p>“ก็นายไม่ใช่รึไง พอเถอะ นอกเรื่องไปไกลละ — นิสัยนี้แก้ไม่หายจริง ๆ นะ… เค้าจะแต่งเพลงเพื่อเงินแล้วจะทำไมล่ะ แต่งเพลงเป็นอาชีพแล้วผิดรึไง เอาจริง ๆ ดีกว่าพวกที่ชอบบอกว่าทำทุกอย่างเพื่อ “ความรัก” “มิตรภาพ” “เทพเจ้า” อะไรซะอีก”</p>

<p>“ก็นั่นมันวิธีที่นายมองโลกไม่ใช่รึไง เซน้ะ อย่าเอามุมมองนายมาอัดใส่กันอย่างนี้สิ~! ใช่มะล่ะ…?♪”</p>

<p>ขำซะเหมือนทำอะไรสำคัญสำเร็จซักอย่าง น่าเบื่อชะมัด… มาทำให้อารมณ์เสียแบบนี้ เลยเหยียบเลยจากเดิมไปหน่อยที่หัว</p>

<p>“งือออ ไม่ล่ะ มันมีอะไรผิด — ผิดปกติ ไม่สิไม่ไม่ไม่ ยากจังเลยแฮะ… ทำไมภาษามันซับซ้อนจังนะ บอกไม่ถูกเลย! หอคอบแห่งบาเบลล้มลงแล้ว…! ภาษานี่ไม่ได้เรื่องเลย! ขยะชัดชัด! ใช้แค่เสียงดนตรีนี่แหละ!</p>

<p>ไม่ได้สนใจที่เหยียบหัวอยู่เลยซักนิด หมอนั่นทำหน้าบึ้งที่ไม่ค่อยเข้ากับนิสัยตัวเองเท่าไหร่</p>

<p>ถามจริง ๆ เถอะ เชื่อในพลังของคำพูดบ้างมั้ยนะ</p>

<p>ลองคิดก่อนพูดซักหน่อยก็คงดี… มาให้นั่งฟังที่พูดไร้สาระทุกอย่างแบบนี้ แล้วบังคับให้สนใจกันเนี่ย รู้สึกปัญญาอ่อนจริง ๆ</p>

<p>“เซน้ะ, นายรู้มั้ยว่าถึงโมทซาร์ทจะแต่งเพลงแค่เพื่อเอาเงินเนี่ย ก็มีอยู่เพลงนึงนะที่แต่งแบบไม่ค่อยสนเรื่องเงินน่ะ? ผลงานชิ้นยิ่งใหญ่ของเค้า — ‘A Little Serenade’ <em>ไอเนอไคลเนอนัคท์มูซีค</em><sup id="fnref:4" role="doc-noteref"><a href="#fn:4" class="footnote" rel="footnote">4</a></sup>น่ะ”</p>

<p>“อืม, ก็ที่โรงเรียนก็สอนอยู่เหมือนกัน นายก็ควรจะเข้าคาบเรียนบ้างนะ ก่อนจะโดนซ้ำชั้น”</p>

<p>“ก็ไม่ชอบเข้าเรียนเลยนี่นา; ไม่เอาหรอก ไม่อยากให้ใครมาสอนอะไรฉันทั้งนั้น มีด้วยเหรอมนุษย์ที่ให้ลิงมาช่วยสอนเลข? เอ แต่จริง ๆ ก็อาจจะมีนะ! ไม่รู้สิ แต่เข้าเรียนแล้วเหมือนโดนล้างสมอง ไม่ชอบซะเลย ทำไมต้องตีกรอบให้เราทั้งที่อวกาศก็กว้างใหญ่ขนาดนี้นะ!?”</p>

<p>“นอกเรื่องอีกแล้ว สรุปไม่ชอบเพราะอะไรเนี่ย เพราะเค้าแต่งเพลงเอาเงิน… แล้วอยู่ดี ๆ ก็เปลี่ยนใจน่ะเหรอ? ไม่ชอบที่เค้าไม่ซื่อกับตัวเอง – ไม่จริงใจรึไง?”</p>

<p>“งืมมม ไม่รู้เหมือนกัน แต่ก็ไม่ชอบอยู่ดี! ฉันก็ไม่รู้หรอกนะว่าโมทซาร์ทเป็นคนยังไง ถ้าเจอตัวกันเผลอ ๆ อาจจะเข้าคอกันก็ได้! แต่ถึงโมทซาร์ทจะเขียนเพลงไม่สนเรื่องเงินก็ตาม โลกที่โหดร้ายก็กลับป้ายสีเค้าให้เป็นคนโลภไปได้! เอ, ไม่ชอบเพราะเรื่องนั้นรึเปล่านะ!?”</p>

<p>“อย่าหันมาถามสิ ยิ่งนายพูดยิ่งงงเพิ่ม… งงไปหมดแล้ว พอเถอะ”</p>

<p>เสียเวลาจริง ๆ ผมหันหลังกลับจะออกจากห้องนั้น</p>

<p>“ฉันมีงานต้องทำต่อ… ขอตัวไปก่อนละกัน หยุดนอนกลิ้งอยู่ในห้องแล้วก็กลับบ้านได้แล้ว เดี๋ยวที่บ้านก็เป็นห่วงหรอก”</p>

<p>“อืม สำหรับครอบครัวฉัน ไม่มีฉันไปซะน่าจะดีกว่า”</p>

<p>หมอนั่นพึมพำแปลก ๆ พูดเสร็จก็พลิกตัวลุกขึ้น แล้วก็โยนอะไรมาให้</p>

<p>ผมรีบรับไว้ในมือ เหมือนมันโดนดูดเข้ามาในอุ้งมือเลย หยิบขึ้นมาดู — เป็นเทปคาสเซ็ท หลุดมาจากยุคไหนเนี่ย</p>

<p>“อะไรน่ะ”</p>

<p>“เพลงใหม่ ชื่อเพลง… “A Little Sena Izumi”!♪”</p>

<p>“เห ลอกมาจาก “A Little Serenade” ชัด ๆ ? ไปหัดสรรสร้างคำมาใหม่นะ… รับไว้ก่อนละกัน แต่จะให้ไว้ทำอะไรเนี่ย ให้ไปใช้ซ้อมขึ้นแสดงครั้งต่อไปเหรอ”</p>

<p>“เอาไปทำอะไรก็เรื่องของนาย แค่แต่งเพราะอยากน่ะ! วะฮะฮ่า! ☆”</p>

<p>“เอ่อ งั้นฉันเก็บไว้ก่อนละกันนะ …เจอกัน บ๊ายบาย~?”</p>

<p><br /></p>

<p>“เซน้ะ จริง ๆ ที่ว่าไม่ชอบโมซาร์ทน่ะ…”</p>

<p>เลโอมองตรงมาที่ผม ยิ้มแห้ง ๆ ปกติไม่ค่อยเจอเจ้านั่นในมุมนี่เท่าไหร่</p>

<p>“…ฉันอาจจะแค่อิจฉาเค้าก็ได้มั้ง”</p>

<p>ตอนนั้นถามความหมายไปก็คงไม่ได้อะไร ก็เลยไม่ได้ถามไป — จนถึงตอนนี้ยังไม่รู้เลยว่าหมอนั่นหมายความว่าอะไรกันแน่</p>

<hr />

<p>เวลาผ่านไป</p>

<p>มีอะไรหลาย ๆ อย่างเกิดขึ้น หมอนั่นขังตัวเองไว้ในห้องซะจนแทบจะจำหน้าไม่ได้แล้ว แต่ถึงยังไงก็เป็นผู้นำของ Knights… ก็ต้องไปขอให้ช่วยเซ็นชื่อให้ถ้าจะเข้าร่วมดรีมเฟสน่ะนะ</p>

<p>DDD นั่นก็จะเริ่มแล้ว</p>

<p>แล้ว Knights ก็จะเข้าร้วมด้วย</p>

<p>เลยลองไปหาหมอนั่นที่บ้านดู</p>

<p>น่าแปลกใจว่าบ้านหมอนั่นก็ดูปกติดี ใครจะคิดว่าคนบ้าแบบนั้นจะโตในบ้านธรรมดา ๆ แบบนี้ล่ะ ก็ไม่ได้ว่าเป็นบ้านเช่าเล็ก ๆ ดูแล้วก็น่าจะพอมีฐานะอยู่ด้วยซ้ำ แต่เทียบกับคนอื่น ๆ ในยูเมโนะซากิ — พวกที่ยังกับหลุดมาจากมังงะทั้งนั้น — ดูไม่มียศฐาบรรดาศักดิ์หรือทรัพย์สินเงินทองไว้อวดเลยแฮะ</p>

<p>ก็เป็นบ้านทั่วไป ไม่ได้ฐานะเลิศหรูอะไร</p>

<p>เมื่อก่อนก็มาที่บ้านหลังนี้บ่อยเหมือนกันนะ ถึงจะผ่านไปนานแล้วก็เถอะ ก็เลยคุ้นอยู่บ้าง ไม่ได้เหมือนที่แปลกใหม่อะไร ถึงจะลังเลหน่อย ๆ พอเดินมาถึงหน้าประตูบ้าน แต่ก็ไม่อยากเสียเวลาเพิ่มไปกับหมอนั่นเท่าไหร่ เลยรีบกดกริ่งหน้าบ้านไป</p>

<p>หลังปัดกลีบดอกไม้ที่ติดมาระหว่างเดินมาที่นี่ ประตูก็แง้มเปิดขึ้นเบา ๆ เห็นปอยผมน้อย ๆ โผล่ออกมาจากช่องประตู</p>

<p>น้องสาวของหมอนั่นไงล่ะ<sup id="fnref:5" role="doc-noteref"><a href="#fn:5" class="footnote" rel="footnote">5</a></sup> เหมือนจะยังใส่ชุดนักเรียนอยู่ น่าจะพึ่งกลับมาบ้านไม่นาน เธอมีนิสัยขี้อาย เลยโผล่หัวออกมาดูก่อน</p>

<p>แต่ผมก็เดินมาที่นี่ตั้งกี่ครั้งแล้ว เธอยังจำผมได้อยู่ อึกอักอยู่แปบนึงเธอก็ยิ้มให้</p>

<p>“ส-สวัสดีค่ะ อา พี่อิซูมิ<sup id="fnref:6" role="doc-noteref"><a href="#fn:6" class="footnote" rel="footnote">6</a></sup>”</p>

<p>“อืม ว่าไง พี่ชายเธออยู่มั้ยนะ”</p>

<p>“อ๊ะ พอดีว่าพี่เลโอ…”</p>

<p>“อยู่นี่ค่ะ” เธอพูดเบา ๆ</p>

<p>“อืม” ผมตอบเธอไป แล้วก็ค่อย ๆ เดินไปหาเธอ เธอจะได้ไม่กลัว</p>

<p>“ขอโทษที่นะ แต่… ขอฝากนี่ไปให้เจ้านั่นหน่อย ฝากไปด้วยไม่ต้องอ่านรายละเอียดมาก แค่จะเอาลายเซ็นยืนยันแค่นั้นล่ะ เดี๋ยวพรุ่งนี้มาเอา”</p>

<p>ระหว่างที่พูดก็ยื่นจดหมายให้เธอ หมดธุระก็ไม่มีเหตุผลต้องอยู่ที่นี่ต่อแล้ว ผมหันหลังกลับ</p>

<p>“อา…”</p>

<p>เธอจับชายเสื้อผมไว้ สีหน้าซึมเศร้า</p>

<p>คิ้วขมวดด้วยความเป็นห่วง เธอขอร้องผมไว้</p>

<p>“พี่ช่วยบอกอะไรให้พี่ชายหนูออกมาจากห้องได้มั้ยคะ พี่อิซูมิ…? ถ้าเป็นพี่ พี่เค้าน่าจะฟัง”</p>

<p>ด้วยน้ำเสียงที่สั่นเครือ เธอเงยหน้ามา เผยให้เห็นน้ำตาที่นองในดวงตาดวงใหญ่ของเธอ</p>

<p>“อ-อย่างน้อย… ช่วยบอกให้เค้ากินข้าวหน่อย… พี่เค้าไม่ฟังหนูแล้ว ถ้าขืนเป็นอย่างนี้ต่อไป… เค้าจะป่วยแน่ ๆ ช-ช่วย…ช่วยหนูหน่อยนะคะ”</p>

<p>‘ถึงจะเป็นฉันก็เถอะ’ ถ้าเป็นปกติก็คงตอบอย่างนี้ไปแล้ว พูดอะไรไปหมอนั่นก็ไม่ฟังหรอก หมอนั่นเป็นคนเลือกเองที่จะปิดหู โยนทิ้งทุกอย่างแล้วก็เก็บตัวอยู่ในห้องนั้น ผมเข้าใจผิดเอง คงไม่หวังอะไรจากหมอนั่นอีกแล้วล่ะ</p>

<p>เป็นพี่ชายที่ทำให้น้องสาวกังวลขนาดนี้… อยู่ต่อไปกันทำไมนะ? น่าสมเพชชะมัด</p>

<p>รีบตายไปซะไม่ดีกว่าเหรอ</p>

<p>ดีแล้วล่ะที่เป็นอย่างนี้ต่อไป ลึก ๆ แล้วก็อยากตอบอย่างนี้แหละ</p>

<p>เกือบจะพลั้งออกไปแล้ว แต่หันลงไปมองหน้าน้องสาวเธอ น้ำตาไหลลงที่แก้มของเธอ… เหมือนกับเลโอเมื่อก่อนจริง ๆ นะ</p>

<p>พูดอะไรไม่ออกจริง ๆ สุดท้ายก็ได้แต่ยืนนิ่งอยู่ตรงนั้น</p>

<p>ทำไมถึงออกมาเป็นแบบนี้กันนะ?</p>

<p>“นี่”</p>

<p>ไม่ทันตั้งตัว เสียงที่คุ้นชินก็ดังขึ้นมา</p>

<p>ผมเงยหน้าอย่างตกใจ ข้างหลังตัวน้อง ตรงประตูทางเข้ามีประตูบานหนึ่งเปิดแง้มไว้อยู่ ประตูห้องของหมอนั่นเอง ผมเห็นหน้าหมอนั้นโผล่ออกมา</p>

<p>พี่น้องคู่นี้นี่เหมือนกันชะมัดเลย</p>

<p>ผมทำสีหน้าแปลกใจเล็กน้อย หมอนั่นทำเสียงต่ำขู่ใส่ผม</p>

<p>“อย่าทำให้รูกะร้องไห้”</p>

<p>“…ฉันไม่ใช่เหตุผมที่เธอร้องไห้ซะหน่อย”</p>

<p>ระหว่างที่มองหน้ากัน ในขณะที่หมอนั่นพูดชื่อน้องสาวตัวเองออกมา รู้สึกเหมือนความรู้สึกที่เก็บไว้ ที่ทำให้อยากจะคุยกับเจ้านั่น อารมณ์หลากหลายที่เก็บมาเพราะอยากมาซัดซักครั้ง — เยอะกว่าที่คิดไว้ซะอีก อยู่ดี ๆ ก็หายไปหมด</p>

<p>พอมองไปที่หมอนั่น เสื้อผ้าเก่า ๆ …ผมยุ่งเหยิง… ขอบตำดำปรือ ตัวสั่นคลอนไร้เรี่ยวแรง เหมือนสัตว์ที่ไร้เรี่ยวไร้แรงจะทำอะไรต่อ</p>

<p>‘เห้อ มันจบลงแล้วสินะ’ ผมคิดกับตัวเอง</p>

<p>กว่าจะรู้ตัว ชีวิตวัยเยาว์ของเราก็เต็มไปด้วยรอยร้าว ความสนุกสนานที่เคยหลงเหลืออยู่ตั้งแต่เด็กของเรามันหายไปหมดแล้ว แสงสว่างเจิดจ้าของเวลาที่เคยอยู่ร่วมกันมันก็เป็นได้แค่อดีต และเจ้านั่นเองที่เลือกจะจมอยู่กับมัน</p>

<p>แต่ผมยังมีอะไรต้องทำอีกเยอะ</p>

<p>“…อย่างน้อยก็กินอะไรหน่อยเถอะ”</p>

<p>พูดจบก็เดินออกไป มุ่งตรงกลับบ้านทันที</p>

<p>ผมจะไม่หันหลังไปอีกแล้ว</p>

<p>มานั่งจมปลักกับความฝันที่จบไปแล้วน่ะ ผมไม่สนหรอก</p>

<hr />

<p>ทางเดินจากบ้านหมอนั่นไปสถานีรถไปที่ใกล้ที่สุดนั้นเป็นทางเลียบทะเล</p>

<p>พึ่งจะเข้าฤดูใบไม้ผลิ ไม่มีคนอยู่ที่ริมทะเลเลย เหลือก็แค่กระป๋องเบียร์กับเศษดอกไม้ไฟที่ถูกทิ้งไว้โดยคนไร้มารยาท กับสาหร่ายที่เน่ากองอยู่กับเปลือกหอย ถ้ารองเท้าเลอะก็คงจะไม่ค่อยดีเท่าไหร่ แต่ก็เดินก้าวข้าม ๆ ไปให้ถึง ๆ ซักที</p>

<p>ระหว่างทางก็เตะของที่ไม่ควรอยู่ตรงนี้ ที่สะสมมาจากอดีตออกไป</p>

<p>ผมใส่หูฟังแล้วเสียบเข้ากับไอพอด ถ้าเทียบแล้วรุ่นเก่ากว่ารุ่นล่าสุดหน่อย กดชัฟเฟิลแล้วปล่อยตัวเองไปกับเสียงเพลง พยายามจะลืมเรื่องที่ยุ่งเหยิงอยู่ในหัว</p>

<p>ไอพอดเครื่องนี้เต็มไปด้วยเพลงที่หมอนั่นแต่ง ก็บอกไปแล้วว่าไม่ได้อยากได้ แต่ก็เอาเพลงมาใส่เพิ่มให้เองตลิด แต่ไหน ๆ ก็ได้เพลงมาหังฟรี ก็เลยปล่อยให้ทำไป</p>

<p>แถมอีกอย่าง ก็ไม่ได้ไม่ชอบเพลงที่หมอนั่นแต่งซักหน่อย</p>

<p>น่าแปลกใจนะ ในโลกที่เต็มไปด้วยอะไรที่น่าปวดหัวไปหมด เจออะไรที่ “ไม่ได้ไม่ชอบ” ก็ไม่ได้หาง่ายซักเท่าไหร่</p>

<p>ว่าแต่ ครั้งสุดท้ายที่มีเพลงใหม่เพิ่มเข้ามาเมื่อไหร่กันนะ</p>

<p>จำไม่ได้เหมือนกัน</p>

<p>เสียงคลื่นกระทบชายฝั่งค่อย ๆ เบาลง</p>

<p>ผมเดินก้มหน้า ฟังเพลงที่คุ้นชินไปเรื่อย ๆ</p>

<p>“…..”</p>

<p>ผมหยุดทันทีโดยไม่ต้องคิด</p>

<p>เสียงเพลงแสบประสาทดังขึ้นมา เสียงร้องก็ฝืน แถมร้องเพี้ยนด้วย — เสียงของนักร้องมือใหม่ แต่ทำตัวเหมือนไม่รู้ว่าร้องเพี้ยนแค่ไหน ร้องซะเสียงดังมั่นใจสุด ๆ … เสียงเหมือนคนที่ไม่ควรชวนไปคาราโอเกะซักเท่าไหร่</p>

<p>เสียงร้องเพลงของผมเอง เมื่อนานมาแล้ว</p>

<p>เรื่องโมเดลลิ่งทำได้เป๊ะทุกอย่าง แต่ผมไม่เคยมีประสบการณ์ร้องเพลงต่อหน้าผู้คน… มันก็ต้องออกมาแย่สิ แต่ก็ได้เรียนอะไรมาเยอะ ดีขึ้นเยอะแล้วล่ะ</p>

<p>เหมือนเวลาลดน้ำหนัก — บันทึกจุดเริ่มต้นแย่ ๆ ไว้… จะได้มีอะไรเทียบว่าปรับปรุงไปแค่ไหนแล้ว เลยเก็บไฟล์เก่า ๆ นี้ไว้ในไอพอดแล้วไม่ได้ลบ</p>

<p>ปกติขึ้นมาแปบเดียวก็คงข้ามแล้วล่ะ แต่รู้สึกว่าจะข้ามก็ลำบาก เลยปล่อยให้เพลงเล่นต่อไป</p>

<p>อยู่ดี ๆ ก็มีเสียงคนน่ารำคาญบุกเข้ามา</p>

<p>เสียงที่อารมณ์ดีจนน่ารำคาญมาขำใส่ข้าง ๆ น่ะ</p>

<p>— วะฮะฮะฮ่า! ☆ หน้าตาก็ดีนะ แต่เสียงร้องเพลงเพี้ยนสุด ๆ ไปเลย! สุดยอด!</p>

<p>— แต่เสียงนายก็เพราะนะ ฝึกไปหน่อยเดี๋ยวก็ดีขึ้น! ฉันชอบเสียงนายมากเลยล่ะ ♪</p>

<p>หลังจากนั้น ก็ได้ยินเสียงตัวเองตะโกนเพราะรำคาญ ตามมาด้วยเสียงโยนข้าวของ ก็คงจะใส่หมอนั่นนั่นแหละ ประกอบกับเสียงหลบของที่โดนเขวี้ยงใส่ ต่อไปเรื่อย ๆ …</p>

<p>ขนาดท่ามกลางอะไรแบบนั้น เสียงดนตรีก็ยังเล่นต่อไปอย่างไพเราะ คงไม่มีร้านไหนเอาอะไรแบบนี้ไปขายหรอก ไม่ใช่ในแบบที่ดีก้วยน่ะ ในจักรวาลที่กว่างใหญ่ขนาดนี้ มันก็เป็นแค่โน้ตไม่กี่ตัวนั่งไร้ประโยชน์อยู่ในไอพอดเก่า ๆ เครื่องนึง</p>

<p>หลังฟังเสียงสะท้อนของตัวเองในอดีต ผมก็เดินต่อไปตามแนวหาดที่มืดหม่น ดูไร้ซึ่งสิ่งมีชีวิตใด ๆ</p>

<p>หมอนั่นก็เหมือนเด็กจริง ๆ ล่ะ แต่งทำนองพวกนั้นมาเพียงแค่เพราะอยากจะแต่ง ไม่ได้ไม่ชอบเพลงหมอนั่นหรอก จริง ๆ ก็ชอบนิดนึงด้วยซ้ำ</p>

<p>ผมไม่ใช่คนไม่รักษาหน้า จะมานั่งบอกว่า “ฉันชอบนาย” ก็คงไม่ใช่ แถมนิสัยแย่แบบนี้ เคยด้วยเหรอที่จะบอกความรู้สึกดี ๆ จากตัวเองให้ใครแบบตรง ๆ น่ะ</p>

<p>แต่ถึงยังไง เพลงที่แต่งมาก็ไม่ได้แต่งให้ใครก็ไม่รู้ฟัง แน่นอนว่าไม่ได้แต่งหาเงินด้วย… อย่าน้อยหมอนั่นก็คงแต่งมาให้ผม แต่งมาให้พวกเรา</p>

<p>ก็คงเป็นเหตุผลที่ชอบล่ะนะ</p>

<p>ที่เราสามารถมานั่งร้องเพลงที่นายแต่งมาด้วยกันได้น่ะ — นั่นแหละคือความสุขของผม</p>

<p>แต่</p>

<p>ดาบที่เคยคมกริบก็ขึ้นสนิมจากน้ำตาของตัวนายเอง และหักเป็นสองส่วนจากความหวังร้ายของคนอื่น</p>

<p>หมอนั่นสู้ต่อไปไม่ได้แล้ว Knights คงไม่สามารถที่จะสร้างบทบรรรเลงเพลงที่สมบูรณ์ได้อีกต่อไป มันโดนทำร้ายไปหมดแล้ว</p>

<p>แต่สิ่งที่เขาทิ้งไว้น่ะ ไม่ว่าจะน้อยนิดแค่ไหน มันก็คงอยู่ต่อไป ในไอพอดเครื่องนี้ ใน Knights ที่กำลังตายจากไป… และก็ในตัวฉันเอง</p>

<p>พอเข้าใจทุกอย่างหมดแล้ว อย่างเดียวที่เหลือก็แค่เดินไปสู่สมรภูมิสุดท้ายด้วยความภาคภูมิใจ ถึงความภูมิใจที่ว่ามันจะเป็นแค่อะไรที่แสร้งขึ้นมาก็เถอะ</p>

<p>ถึงจะโดนทั้งโลกประนามใส่</p>

<p>ถึงแม้ตัวเองจะทุเรศลงแค่ไหนก็ตาม จะเอาตัวเองไปทำเรื่องร้ายแค่ไหนก็ตาม</p>

<p>เพราะแค่คนคนนั้นที่เคยมีตัวตนอยู่ เคยบอกว่าเขาชอบฉัน — เคยบอกว่าฉันหน้าตาดี ถึงจะแค่ช่วงเวลาสั้น ๆ มันก็ยังเป็นช่วงเวลาที่อยู่ในชีวิตของฉัน… เวลาที่ฉันได้รับการยอมรับ จนถึงขั้นที่ดีใจที่ได้เกิดมา</p>

<p>ฉันไม่อยากทำเหมือนมัน ‘ไม่เคยเกิดขึ้น’ หรอก</p>

<p>ฉันจะไม่เดินก้มหน้าอย่างอับอายอีกต่อไปแล้ว</p>

<p>ถึงมันจะเต็มไปด้วยคราบเลือดในตอนจบ ถึงฉันจะต้องเดินด้วยตัวคนเดียว</p>

<p>เมื่อโอซามะก็ไร้ประโยชน์ไปแล้ว…</p>

<p>ถึงจะเหนื่อยหน่อย แต่ก็ต้องสู้ในนามของเขาน่ะนะ</p>

<hr />

<h2 id="credits">Credits</h2>

<ul>
  <li>ต้นฉบับภาษาญี่ปุ่น: 目目目 (อะคิระเซนเซ)</li>
  <li>ต้นฉบับภาษาอังกฤษ: <a href="https://maluridae.dreamwidth.org/38797.html">lionheart</a> by <a href="https://twitter.com/maluridae">@maluridae</a></li>
</ul>

<h2 id="translation-notes">Translation Notes</h2>

<ul>
  <li>แปลนี้ไม่ได้เอาขึ้นวิกิ ดังนั้นไม่เน้นตรงกับข้อความเดิมเป๊ะทุกคำ จะเน้นเชิงความหมายมากกว่า ถ้าอยากได้ความหมายตรงแนะนำของนักแปล <a href="https://maluridae.dreamwidth.org/38797.html">maluridae (EN)</a></li>
</ul>

<div class="footnotes" role="doc-endnotes">
  <ol>
    <li id="fn:1" role="doc-endnote">
      <p>เซน้ะ - ปกติชื่ออิซูมิจะออกเสียง 瀬名 เซ↓นะ แต่เลโอเรียกอิซูมิว่า セナ เซ↑นะ ในที่นี้เขียนไว้ว่าเซน้ะเพื่อให้แตกต่าง <a href="#fnref:1" class="reversefootnote" role="doc-backlink">&#8617;</a></p>
    </li>
    <li id="fn:2" role="doc-endnote">
      <p>โอซามะ - แปลตรง ๆ ว่ากษัตริย์ อาราชิเคยบอกไว้ว่ามาจากแฟนคลับเลโอที่เรียกเลโอว่า “เลโอซามะ” (ท่านเลโอ) แล้วย่อมาเหลือ “โอซามะ” (กษัตริย์) <a href="#fnref:2" class="reversefootnote" role="doc-backlink">&#8617;</a></p>
    </li>
    <li id="fn:3" role="doc-endnote">
      <p>เสียงที่เลโอร้องออกมาตรงนี้คือ くあぁっ (kuaaah) ตลกตรงที่เดี๋ยวนี้คนที่ร้องแบบนี้เวลาอารมณ์เสียคือสึคาซะแทน <a href="#fnref:3" class="reversefootnote" role="doc-backlink">&#8617;</a></p>
    </li>
    <li id="fn:4" role="doc-endnote">
      <p>เซเรเนดหมายเลข 13 สำหรับเครื่องสาย ในบันไดเสียง จี เมเจอร์ “ไอเนอไคลเนอนัคท์มูซีค” (A little serenade) - <a href="https://th.wikipedia.org/wiki/%E0%B9%84%E0%B8%AD%E0%B9%80%E0%B8%99%E0%B8%AD%E0%B9%84%E0%B8%84%E0%B8%A5%E0%B9%80%E0%B8%99%E0%B8%AD%E0%B8%99%E0%B8%B1%E0%B8%84%E0%B8%97%E0%B9%8C%E0%B8%A1%E0%B8%B9%E0%B8%8B%E0%B8%B5%E0%B8%84">Wikipedia</a> <a href="#fnref:4" class="reversefootnote" role="doc-backlink">&#8617;</a></p>
    </li>
    <li id="fn:5" role="doc-endnote">
      <p>น้องสาวของเลโอ รูกะ มาจาก Ensemble Girls!! เกมคู่กับอันสึตะ (ที่ปิดตัวไปแล้ว) ดูข้อมูลเพิ่มเติมของเธอได้ที่ <a href="https://ensemble-girls.fandom.com/wiki/Ruka_Tsukinaga">รูกะ สึกินากะ (EN)</a> <a href="#fnref:5" class="reversefootnote" role="doc-backlink">&#8617;</a></p>
    </li>
    <li id="fn:6" role="doc-endnote">
      <p>ตรงนี้น้องรูกะใช้คำว่า 泉さん (อิซูมิซัง) แต่ให้อ่านง่ายขึ้นเลยปรับเป็นพี่อิซูมิ <a href="#fnref:6" class="reversefootnote" role="doc-backlink">&#8617;</a></p>
    </li>
  </ol>
</div>

  </div><div id="disqus_thread"></div>
  <script>
    var disqus_config = function () {
      this.page.url = 'https://tsukina.ga/leo/tl/lionheart/';
      this.page.identifier = 'https://tsukina.ga/leo/tl/lionheart/';
    };

    (function() {
      var d = document, s = d.createElement('script');

      s.src = 'https://tsukinagaleo.disqus.com/embed.js';

      s.setAttribute('data-timestamp', +new Date());
      (d.head || d.body).appendChild(s);
    })();
  </script>
  <noscript>Please enable JavaScript to view the <a href="https://disqus.com/?ref_noscript" rel="nofollow">comments powered by Disqus.</a></noscript><a class="u-url" href="/leo/tl/lionheart/" hidden></a>
</article>

      </div>
    </main><!---<footer class="site-footer h-card">
  <data class="u-url" href="/"></data>

  <div class="wrapper">

    <div class="footer-col-wrapper">
      <div class="footer-col">
        <p class="feed-subscribe">
          <a href="/feed.xml">
            <svg class="svg-icon orange">
              <use xlink:href="/assets/minima-social-icons.svg#rss"></use>
            </svg><span>Subscribe</span>
          </a>
        </p>
      </div>
      <div class="footer-col">
        <p>&amp;quot;In this transient world, as agonizing as the third circle of hell, what binds us together is music! Music is the shared language of the world!&amp;quot;</p>
      </div>
    </div>

    <div class="social-links"><ul class="social-media-list"><li><a rel="me" href="https://github.com/jeaoq" title="jeaoq"><svg class="svg-icon grey"><use xlink:href="/assets/minima-social-icons.svg#github"></use></svg></a></li><li><a rel="me" href="https://twitter.com/junsweats" title="junsweats"><svg class="svg-icon grey"><use xlink:href="/assets/minima-social-icons.svg#twitter"></use></svg></a></li></ul>
</div>

  </div>

</footer>--->
</body>

</html>
